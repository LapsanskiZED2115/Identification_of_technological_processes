  W trakcie ćwiczenia udało się zidentyfikować nieznane parametry opisujące obiekt na stanowisku. Ważnym czynnikiem przy wyznaczaniu nieznanych parametrów był dobór sygnału pobudzającego. Do wyznaczenia parametrów oscylatora nie zastosowano sterowania, co uprościło równania. Następnie wyznaczając stałą przy sile ciągu dobrano sygnał pobudzający,
aby miał odpowiednią amplitudę i częstotliwość. Do wyznaczania parametrów posługiwano się metodą najmniejszych kwadratów, która pozwoliła na precyzyjne dopasowanie modelu do danych pomiarowych. 

  Mając wyznaczone parametry równań stanu napisano funkcję w Matalbie, które wyznaczały punkt równowagi dla zadanego położenia i macierze zlinearyzowanego układu. Macierze te były potrzebne do stworzenia filtru Kalmana, który estymował wartości zmiennych stanu, nawet tych nie obserwowanych. Przy tworzeniu regulatora LQ dodano dodatkową zmienną stanu (całkowanie), która pozwalała zniwelować błąd ustalony. 

  Problemy pojawiły się jedynie przy tworzeniu regulatora. Zdarzało się, że układ dążył do innej pozycji niż ta, która była mu zadana lub nie reagował na zakłócenia wpływające na pozycję belki. Ostatecznie udało się to poprawić poprzez odpowiednie dobranie wartości zawartych w macierzy Q, która określa wagi dla zmiennych stanu w funkcji kosztu regulacji.
